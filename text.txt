Hennes steg kändes lätta. Annelie tyckte nästan att hon studsade fram i skogen. Hon stannade för att ta ut en ny kompassriktning. Vanligtvis var hon mycket tävlingsinriktad. Planeringen av hennes löpning sköttes alltid noggrant.
Men idag kändes det annorlunda. Nu ville hon ta det i lagom takt och samtidigt passa på att njuta av omgivningen. Till viss del berodde det ju på att det här var en friluftsdag med skolan. Det var lättare att uppbåda en vinnarinstinkt när hon tävlade på riktigt för sin klubb.
Hon sträckte på sig och andades in den fräscha morgonluften. Hennes rörelser stannade upp, när hon tyckte att någon iakttog henne. Ett par stirrande ögon mötte hennes blick.
Lodjuret stod bara några meter ifrån henne. Annelie väntade spänt på vad som skulle hända Ögonblicket varade inte mer än några sekunder innan lodjuret sprang iväg in bland granarna igen. Men det var mer än hon någonsin hann uppleva under sina vanliga orienteringstävlingar.
Det var första gången hon såg ett lodjur i verkligheten.
Hon log och lät det unika mötet bli ett fint minne.
